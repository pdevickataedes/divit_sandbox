#Voorbereiding

In dit deel ga je de organisatie voorbereiden op de implementatie van de digitale inkomensverklaring. Voor de voorbereiding bieden we adviezen over de volgende onderdelen:

1. De implementatieroute — De situatie van jouw organisatie is bepalend voor de route die je volgt bij het implementeren van de digitale inkomensverklaring. Gebruik de beslisboom om te achterhalen welke route voor jou van toepassing is.
2. Advies projectteam — Nu duidelijk is wat de implementatieroute voor jouw organisatie is, kun je aan de slag. Een van de eerste stappen zal zijn om een projectteam samen te stellen.
3. Softwareleverancier — Wij adviseren om contact op te nemen met de leverancier van je woonruimteverdeelsysteem om te vragen of en wanneer je gebruik kan maken van de digitale inkomensverklaring.

Wanneer je aan de slag gaat met de voorbereiding (deel 1) van de DIV-it implementatie vul dan dit [formulier](https://forms.office.com/e/wVYuUX8bcN) in. Je helpt ons (team DIV-it) hier ontzettend mee, dan kunnen we namelijk goed inschatten welke ondersteuning nodig is.
