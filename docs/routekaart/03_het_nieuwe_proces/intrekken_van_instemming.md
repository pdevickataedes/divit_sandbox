# Intrekken van instemming
Een woningzoekende kan en mag op elk moment de instemming voor het delen van de gegevens intrekken, zonder dat hij daarvoor een reden hoeft op te geven. De woonruimteverdeler of corporatie moet op dat moment het gehashte BSN en de inkomensgegevens die digitaal zijn geleverd verwijderen. Het is niet nodig om de gevalideerde identiteitsgegevens te verwijderen. Het is ook niet nodig om het opgehaalde inkomensgegeven te verwijderen nadat de inkomenstoets al plaats heeft gevonden, omdat deze gegevens bewaard moeten worden voor de accountantscontrole.

Als de woningzoekende zijn instemming voor de digitale procedure intrekt moet de woonruimteverdeler of corporatie een andere manier aanbieden om in te schrijven of het inkomensgegeven te delen. Dit is buiten scope van de DIV-it-standaard.

!!! note "Niet uitschijven van woningzoekende"
    Let op: het intrekken van de instemming mag niet leiden tot het uitschrijven van de woningzoekende.