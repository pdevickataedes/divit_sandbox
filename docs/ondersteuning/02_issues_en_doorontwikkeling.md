---
title: "Known issues & doorontwikkeling"
source: https://pub.aedesdatastandaarden.nl/DIV-it/standaard/known-issues-doorontwikkeling
date: 2025-04-10 12:35
tags: []
description: >
  Op deze pagina worden de "known issues" bijgehouden. Dit zijn kwesties waarvan we op de hoogte zijn en waarbij we werken aan een oplossing. Daarnaast is hier de agenda voor de doorontwikkeling te vinden.
---

# Known issues & doorontwikkeling
Op deze pagina worden de "known issues" bijgehouden. Dit zijn kwesties waarvan we op de hoogte zijn en waarbij we werken aan een oplossing. Daarnaast is hier de agenda voor de doorontwikkeling te vinden.

## Known issues
??? info "Route C - Aanmelden bij de RvIG"

    *Update 28 februari 2025:*

    Wij hebben geconstateerd dat, ondanks de inspanningen en goede intenties, het ministerie van VRO en de RvIG op dit moment nog geen concreet perspectief kunnen bieden op een oplossing die het mogelijk maakt dat samenwerkingsverbanden de digitale inkomensverklaring kunnen implementeren. VRO en de RvIG blijven de mogelijkheden verkennen om het probleem op te lossen binnen de regelgeving of met aanpassingen daarvan. En wij blijven ons vanuit Aedes inzetten voor de oorspronkelijke oplossing zodat de hele sector DIV kan gebruiken zoals bedoeld.  

    Tegelijkertijd weten we dat we al geruime tijd wachten op een oplossing vanuit de overheidspartijen en dat die tot nu toe uitblijft. Wij vinden het belangrijk dat de digitale inkomensverklaring door alle samenwerkingsverbanden gebruikt kan worden en dat de huidige onzekerheid hierover wordt weggenomen. Wij hebben daarom twee oplossingen onderzocht die ervoor zorgen dat ook informele samenwerkingsverbanden op korte termijn gebruik kunnen maken van de digitale inkomensverklaring. Wij adviseren route C samenwerkingsverbanden die gebruik willen maken van de digitale inkomensverklaring om te kiezen voor [een van de twee alternatieve oplossingen][1].

    *Update 17 december 2024:*

    Samenwerkingsverbanden voor woonruimteverdeling die geen rechtspersoonlijkheid hebben (route C) kunnen momenteel geen gebruik maken van de Beheervoorziening BSN (BV BSN) en daardoor kunnen zij de digitale inkomensverklaring niet gebruiken.  

    Dit betekent dat bestaande en nieuwe aanmeldingen door deze samenwerkingsverbanden bij het ministerie van Volkshuisvesting en Ruimtelijke Ordening (VRO) niet in behandeling worden genomen. Zie [volkshuisvesting.nl][2]. Let op: aanmelden is wel mogelijk voor woonruimteverdelers (route B) en zelfstandige woningcorporaties (route A). 

    VRO en de RvIG zijn met elkaar in gesprek om tot een oplossing te komen. Het is echter onduidelijk of dit tijdig tot een werkbare uitkomst leidt.  

    Daarom onderzoekt Aedes in samenwerking met de DIV-it adviesgroep welke alternatieven er mogelijk zijn voor corporaties waarop deze situatie van toepassing is.  

    Volg je implementatieroute C, lees [hier][1] meer.

    Heb je vragen? Neem dan contact op met Aedes via 

    *Oorspronkelijke bericht 1 juli 2024:*

    Wij hebben geconstateerd dat samenwerkingsverbanden die geen woonruimteverdeler zijn de aanvraagformulieren voor de BV BSN nog niet kunnen gebruiken. Dit betekent dat corporaties die onderdeel zijn van een samenwerkingsverband zoals bedoeld in implementatieroute C, zich nog niet aan kunnen melden bij de RvIG en daarom de digitale procedure nog niet in gebruik kunnen nemen.

    Wij zijn in gesprek met de RvIG over een oplossingsrichting.

    Verwachte oplosdatum: zo spoedig mogelijk. Volg je implementatieroute C en sta je op het punt om je aan te melden als gebruiker bij BZK, Logius en de RvIG, neem dan contact op met Aedes via 

## Doorontwikkeling
In dit deel zijn de onderwerpen die we doorontwikkelen weergegeven. Wil je meewerken aan de doorontwikkeling van de DIV-it standaard, neem dan contact met ons op.

??? info "Gebruik van Delen van MijnGegevens als verklaring van Belastingdienst dat geen inkomensgegeven bekend is"

    Kans: als een inkomenstoets op grond van belastingbescheiden verplicht is, maar bij de Belastingdienst zijn geen relevante inkomensgegevens bekend, dan is een verklaring van de Belastingdienst nodig voordat alternatieve inkomensverklaringen mogen worden ingezet. Mogelijk kan het antwoordbericht van Delen van MijnGegevens als een dergelijke verklaring worden beschouwd, als dat aan bepaalde criteria voldoet.

    We prioriteren dit nader op basis van signalen van corporaties en woonruimteverdelers.

    Verwachte oplosdatum: nader te bepalen.


## Afgehandeld
??? info "Inkomenstoets bij reageren"

    De huidige versie van de DIV-it-standaard omvat het delen van inkomensgegevens bij de toewijzing van een woning. Het delen van inkomensgegevens bij het reageren op een woning, en het hergebruik van die gegevens als in een periode meerdere malen wordt gereageerd, kan mogelijk bijdragen aan de gebruiksvriendelijkheid. Zo krijgen woningzoekenden eerder een betrouwbare indicatie of zij op grond van hun inkomen in aanmerking zouden kunnen komen voor een specifieke huurwoning of niet.

    In de periode mei - juli 2024 heeft Aedes Datastandaarden onderzocht of het gebruik van inkomensgegevens bij het reageren op een sociale huurwoning onderdeel kon worden van de DIV-it-standaard. Uit dit onderzoek bleek dat het niet goed mogelijk is om het gebruik van inkomensgegevens bij reageren landelijk te standaardiseren. Gebruik van inkomensgegevens bij reageren is dus geen onderdeel van de DIV-it-standaard geworden. [Lees hier meer.][3]


Ã—

  [1]: https://pub.aedesdatastandaarden.nl/DIV-it/standaard/route-c-alternatieve-oplossingsrichtingen
  [2]: https://www.volkshuisvestingnederland.nl/onderwerpen/digitaal-delen-van-inkomensgegevens
  [3]: https://pub.aedesdatastandaarden.nl/DIV-it/standaard/inkomensgegevens-bij-reageren-geen-onderdeel-div-i